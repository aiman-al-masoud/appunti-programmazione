# Python 

Python è un linguaggio di programmazione ad ["altissimo" livello](https://it.wikipedia.org/wiki/Linguaggio_di_programmazione_ad_altissimo_livello), **dinamicamente e fortemente tipizzato**, che oggi viene usato nei campi più disparati dell'informatica: analisi dei dati, scripting, back-end dei siti web... E risulta sempre al [top delle classifiche fra i linguaggi più amati dagli sviluppatori](https://survey.stackoverflow.co/2022/#most-loved-dreaded-and-wanted-language-want).





Per <a href="https://www.python.org/downloads/">installare</a> Python e pip sul proprio sistema.

# Come eseguirlo

Due (o tre) modalità principali:

1. Scrivi programma su file di testo, ed esegui il file.
1. Esegui riga per riga da shell interattiva.
1. [Jupyter Notebooks](#jupyter-notebooks).

Come ogni linguaggio di scripting che vale il silicio che consuma, Python ha non una, ma tante shell a disposizione. Di solito si usa la shell per testare espressioni o funzioni al volo, per sperimentare, per imparare. L'utilizzo da shell è anche noto come modalità REPL (Read Eval Print Loop). Esistono tre principali shell:

* python  (da terminale, già inclusa)
* idle    (da GUI, già inclusa)
* ipython (da terminale, installabile col comando `pip install ipython`)

### ipython

È una shell (più) ***i***nterattiva della normale python shell. Permette di eseguire comandi bash sul proprio sistema *nix, e addirittura di interfacciarli a python. 

### Jupyter Notebooks
Esiste anche la terza possibilità, che è un po' una via di mezzo fra le prime due, di eseguire il codice Python su un notebook Jupyter interattivo (che usa la shell ipython come 'kernel'). Questa modalità permette di presentare i propri ragionamenti agli altri in formato grafico, ed è solitamente usata per analisi dei dati esplorative.

# Python 3 vs Python 2

Python 2.x.x è la versione obsoleta e a tratti incompatibile del linguaggio, deprecata definitivamente dal 2020. Tutti gli esempi trattati in seguito faranno riferimento esclusivamente a Python 3.x.x.





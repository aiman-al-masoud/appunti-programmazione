# Python 

Python è un linguaggio di programmazione ad ["altissimo" livello](https://it.wikipedia.org/wiki/Linguaggio_di_programmazione_ad_altissimo_livello), **dinamicamente e fortemente tipizzato**, che oggi viene usato nei campi più disparati dell'informatica: analisi dei dati, scripting, back-end dei siti web... E risulta sempre al [top delle classifiche fra i linguaggi più amati dagli sviluppatori](https://survey.stackoverflow.co/2022/#most-loved-dreaded-and-wanted-language-want).





Per <a href="https://www.python.org/downloads/">installare</a> Python e pip sul proprio sistema.

# Come eseguirlo

Due modalità principali:

1. Scrivi programma su file di testo, ed esegui il file.
1. Esegui riga per riga da shell interattiva.

Come ogni linguaggio di scripting che vale il silicio che consuma, Python ha non una, ma tante shell a disposizione. Di solito si usa la shell per testare espressioni o funzioni al volo, anche nota come modalità REPL (Read Eval Print Loop). Esistono due principali shell:

* python 
* ipython (installabile con pip install ipython)

Esiste anche la terza possibilità di eseguire il codice Python su un notebook Jupyter interattivo, solitamente usata per analisi dei dati.

# Python 3 vs Python 2

Python 2.x.x è la versione obsoleta e a tratti incompatibile del linguaggio, deprecata definitivamente dal 2020. Tutti gli esempi trattati in seguito faranno riferimento esclusivamente a Python 3.x.x.




